<html><head><meta charset="UTF-8"/><meta content="width=device-width, initial-scale=1, maximum-scale=1, user-scalable=0" name="viewport"/><meta http-equiv="X-UA-Compatible" content="IE=edge"/><title>Ne Vtikai</title><link rel="icon" role="shortcut icon" href="https://podviaznikov.com/favicon.png" type="image/png"/><link rel="icon" role="shortcut icon" href="https://podviaznikov.com/img/logo.svg" type="image/svg+xml"/><meta name="description" content="Про віру"/><link rel="stylesheet" type="text/css" href="https://npmcdn.com/tachyons@4.11.1/css/tachyons.min.css"/></head><body><header class="ph3 ph5-ns pt1 dt"><div class="dtc v-mid pt0"><a href="/" class="link"><img width="44px" height="44px" src="https://podviaznikov.com/img/logo.svg"/></a></div></header><main class="ph3 pb3 pt2 ph5-ns pb5-ns pt2-ns"><h1 class="lh-title f4 athelas">Не втікай</h1><section><article class="lh-copy measure"><p>Не втікай,<br /> Я теж боюсь.<br /> Не біжи,<br /> Я теж соромлюсь.</p><p>Зупинись. Подивись.</p><p>В твоєму страсі я бачу свій страх.<br /> В твоєму обличчі я бачу себе.<br /> В твоїх проблемах я бачу свої проблеми.<br /> В твоєму соромі я бачу свій сором.<br /> В твоєму болі я бачу свій біль.</p><p>Не біжи,<br /> Я теж боюсь.<br /> Зупинись. Подивись.</p><p>Я хочу обняти тебе.<br /> Я хочу щоб ти обняла мене.<br /> Я хочу багато сказати тобі.<br /> Але я соромлюсь себе.<br /> І боюсь не сподобатись тобі.<br /> Я боюсь не бути тим, ким ти мене бачиш.<br /> Я боюсь бути не гідним тебе.<br /> Мені страшно, так само як і тобі.</p><p>Мені болить, що тобі болить.<br /> В твоїх очах мої очі.<br /> В твоїй сумній усмішці - я.<br /> Твоя ображена дитина - це також я.</p><p>Вдвох не так страшно - повір мені.<br /> Ми не ідеальні, у нас багато проблем,<br /> Тому що ми - живі,<br /> Ми - люди. Живі люди.</p><p>Ми можемо сміятись,<br /> Але ми сумуємо.<br /> Ми можемо виглядати сильними і дорослими,<br /> Але ми слабкі, беззахисні, ображені діти.</p><p>Не біжи. Благаю, не поспішай.<br /> Ми завжди це встигнемо.<br /> Якщо є 1 відсоток шансу, то треба пробувати.<br /> Це коштує всього болю та всіх сліз.</p><p>Ми далеко, але не поспішай, зупинись.</p></article></section><footer class="mt4 cf lh-copy measure f6"><p class="i fr"><span itemprop="locationCreated" class="i">San Francisco</span><span>&nbsp;&nbsp;</span><span itemprop="datePublished" class="i">2018-03-25</span></p></footer></main></body></html>