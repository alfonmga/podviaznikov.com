<html><head><meta charset="UTF-8"/><meta content="width=device-width, initial-scale=1, maximum-scale=1, user-scalable=0" name="viewport"/><meta http-equiv="X-UA-Compatible" content="IE=edge"/><title>Dytynstvo</title><link rel="icon" role="shortcut icon" href="https://podviaznikov.com/favicon.png" type="image/png"/><link rel="icon" role="shortcut icon" href="https://podviaznikov.com/img/logo.svg" type="image/svg+xml"/><meta name="description" content="Розмова про дитинство"/><link rel="stylesheet" type="text/css" href="https://npmcdn.com/tachyons@4.11.1/css/tachyons.min.css"/></head><body><header class="ph3 ph5-ns pt1 dt"><div class="dtc v-mid pt0"><a href="/" class="link"><img width="44px" height="44px" src="https://podviaznikov.com/img/logo.svg"/></a></div></header><main class="ph3 pb3 pt2 ph5-ns pb5-ns pt2-ns"><h1 class="lh-title f4 athelas">Дитинство</h1><section><article class="lh-copy measure"><p>Твоє дитинство пояснює все<br /> Всі таємниці та загадки ведуть туди.</p><p>Я бачу в твоєму тілі багато напруги,<br /> тебе недостатньо обмімали дитиною?</p><p>Я бачу ти читаєш багато.<br /> Намагалася втікти з реальності у вигадані світи?<br /> Врятуватися, тому що все було занадто важко для десятирічної дитини?</p><p>Я бачу як швидко та якісно працює твій мозок.<br /> Як чудово він вміє аналізувати та знаходити рішення.<br /> Твоє оточення було беспомічним, чи не так?</p><p>Я бачу, тобі важко даються спогади.<br /> Нічого згадати за перші 16 років життя,<br /> чи твоя підсвідомість блокує думки про ті події та те оточення?</p><p>О, я бачу яка чиста твоя мова!<br /> Ти - протилежність свого дитячого середовища.<br /> Ти хочеш бути інакшою, кращою.<br /> Тому що ти бачила, що старі моделі не працюють.<br /> Там немає щирості, розуміння чи любові.<br /> Тому ти пробувала робити все інакше, часто навпаки.<br /> Я дякую тобі за це.</p><p>Ти не любиш повертатися туди де ти виросла?<br /> А як могло бути інакше, ти хотіла вирватись.<br /> Нічого не виросте на тій землі, коріння давно прогнило.<br /> Ти шукаєш нового місця для себе.<br /> Місце з твоїми ідеалами, з мріями, з підтримкою,<br /> з чесністю, з оптимізмом, з емоціями, з якістю, з турботою,<br /> з бажаннями та прагненнями, з цікавістю та відкритістю,  з різноманітністю та з повагою.<br /> Але повернутися доведеться також, хоча б тимчасово.<br /> Для примирення і прийняття, для кращого розуміння себе.<br /> Але це буде пізніше, не хвилюйся про це.</p><p>Розкажи мені свої історії.<br /> Я поділюся своїми. Це допомагає.<br /> Все стає легше, ці історії стануть смішними, повір.<br /> Ми не будемо розуміти як таке могло відбутися насправді.<br /> Скоро прийде легкість. Але спочатку трохи сліз та злості.<br /> Це нормально, відпусти</p></article></section><footer class="mt4 cf lh-copy measure f6"><p class="i fr"><span itemprop="locationCreated" class="i">Kihei</span><span>&nbsp;&nbsp;</span><span itemprop="datePublished" class="i">2019-05-25</span></p></footer></main></body></html>